-1885

¹cassos transiluerit, excipimus, moderationem quandam adhibue-
runt. recentiores vero epigrammatum scriptores et Latinorum
poetae elegiaci, ut fieri assolet in imitatoribus, ea, quae isti
passim sibi permiserunt, pro vulgaribus paene arripuerunt et
s saepe maiore audacia superarunt. quod autem posteriores epi·
grammatum auctores in his figirris pleraque ab Alexandrinis
accepisse diximus, non multum oberit huius suspicionis proba-
bilitati, quod non in unoquoque genere Alexandrina exempla·
ria eos secutos esse possumus demonstrare. reputandum enim
est, maximam partem carminum Alexandrinorum exquisitiore
oratione scriptorum periisse (cf. Hauptii op. I 126). Roma-
norum autern poetarum elegiacorum ratio paulo accuratius esse
videtur explicanda, sed antea de priscis poetis scenicis pauca
monenda sunt.

Plauti verborum traiectionum iarn supra mentionem fecimus,
ubi de sermone vulgari, et ipso ab hyperbatis insignibus non·
nullis non abhorrente, disputavimus· eis autem evincitur Ro·
manae linguae facultatem per se ipsam adliberiores vocabulorum
collocationes semper fuisse propensam, quamquam complura
hyperbati genera in Graecorum officinis conficta ad poesin

’ Latinam traducta sunt. itaque eorum sententiae me non addico,

qni, sicubi congruit Latinus sermo cum Graeco, ad Graecam
originem continuo omnia referentes totam verborum dispositionis

insolentiam ab imitatione Graecae linguae repetunt. quomodo ,

illi constare sibi volunt in illis insuetae collocationis locis,
quibus Romanorum poetas comicos cottidianam vulgi consuc-
tudinem sectari manifestum est neque suppetit prorsus compar
geminumque exemplum e litteris Graecis? quanto autem
rectius libertatem iu verbis transponendis e Latinae linguae
natura per se ipsa ad vocabulorum traiectionem habili atque
tractabili derivabimus! sed imitationem carminum Graecorum
provexisse facultatem illam linguae ingenitam quis est qui
. neget? neque inde nostrae sententiae aliquid accedit dubi·
tationis, immo confirmationis. quippe nisi poetae in boc genere
proferre volebant, quod ut antea inauditum lectores intellegere
omnino non poterant, neccsse est sermonem ipsum talis audaciae

 

